---
title: "Oxigen"
date: 2021-11-22T18:12:40+02:00
tags: ["covid"]
draft: false
img: OXIGEN.png
---

## Solidari în fața Covid-19, donăm #OxigenPentruBacau

Primăria Bacau, ONG-uri, voluntari și antreprenori și-au unit forțele pentru a sprijini spitalele și comunitatea în fața pandemiei de coronavirus. Fiecare dintre noi are puterea de a crește resursele cu care medicii salvează vieți. Fiecare dintre noi are puterea de a dona respirațiile prețioase de care au nevoie pacienții în drumul lor spre vindecare.

Cu fiecare respirație suntem mai aproape de a ieși cu bine din pandemie. Împreună. 


**[Formular destinat strict MEDICILOR DE FAMILIE](https://docs.google.com/forms/d/e/1FAIpQLSfRYN6XmLxm-leEFhM-_xgI2mYI52sb4jaHyjbwPzPE3jhhxA/viewform)** pentru a facilita trimiterea cererilor de alocare de echipament (pulsoximetre si concentratoare de oxigen) din proiectul "Oxigen pentru Bacau".

### Ce este Oxygen pentru Bacău?


Programul **„OXIGEN pentru Bacău”** constă în suplimentarea capacității de testare în centre din unități sanitare acreditate, dotarea cetatenilor cu masti de protectie, și accesibilizarea oxigenoterapiei și monitorizarea în regim de telemedicina la domiciliul pacientului, sub evidența medicului de familie. O metodă de combatere eficientă a infectării până la momentul de față rămâne testarea intensivă a populației pentru a depista și izola din timp cazurile suspecte.

Pulsoximetrele și concentratoarele de oxigen sunt extrem de necesare în monitorizarea și tratamentul pacienților Covid. Atunci când bolnavii cu cazuri medii sunt tratați acasă (pentru degrevarea spitalelor), iar cei externați sunt în perioada de convalescență, este esențial accesul la pulsoximetre și concentratoare de oxigen mobile, la cererea medicului de familie. 


### Testare gratuită


Cetățenii care prezintă simptome specifice, se vor putea adresa medicului de familie pentru a se putea testa în baza trimiterii medicale eliberate de către acesta. Testarea va fi gratuită iar persoanele vor trebui să aibă asupra lor cartea de identitate și trimiterea de la medic, în format fizic sau electronic.

În cazul în care pacientul dorește să se testeze, acesta se va adresa telefonic medicului de familie pentru consult fizic în baza unei programări sau în regim de teleconsultație. Pacientul va primi un bilet de trimitere ștampilat fizic sau digital și împreună cu cartea de identitate, se va prezenta la punctul de testare din cadrul spitalului. Rezultatele vor fi înregistrate și trimise către Direcția de Sănătate Publică, unde se va aplica protocolul sanitar în vigoare. Cazurile depistate pozitiv, cu forme ușoare-medii, vor fi supuse protocolului de izolare la domiciliu, urmând a fi monitorizate de către medicul de familie prin teleconsult.

Persoanelor aflate în pericol de agravare a simptomatologiei, le va fi monitorizată saturația de oxigen. În cazul în care pacientul reclamă o desaturare rapidă de oxigen (<93%), acesta va lua legătura cu medicul de familie pentru a-i fi pus la dispoziție un concentrator de oxigen, în maxim 24h de la cerere. Regimul de închiriere pentru pacient este valabil atât timp cât pacientul are nevoie pentru stabilizare stării de sănătate sau daca cere prelungirea, din motive aprobate de către medicul curant.

După fiecare utilizare, dispozitivele vor trece printr-un proces de dezinfectare, pentru a elimina riscul de vectorizare a virusului, urmând ca mai apoi să fie pus la dispoziție în depozit pentru o nouă utilizare. În tandem cu testarea extinsă și supravegherea în regim de telemedicină, Poliția Locală Bacău va derula o campanie de informare a importantei prevenției și dotare a cetățenilor cu măști de protecție, limitând astfel răspândirea virusului.